<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="3.4.3">Jekyll</generator><link href="http://localhost:4000/amigisho/feed.xml" rel="self" type="application/atom+xml" /><link href="http://localhost:4000/amigisho/" rel="alternate" type="text/html" /><updated>2017-05-10T22:01:24+02:00</updated><id>http://localhost:4000/amigisho/</id><title type="html">Amigisho</title><subtitle>Igitabo Gifasha abakuze kwiga Bibiliya cyizwi nk'Amigisho mu Itorero ry'Abadventist b'umunsi wa Karindwi.</subtitle><author><name>Amigisho</name><email>amigisho@gmail.com</email></author><entry><title type="html">Mwambaye kwicisha bugufi</title><link href="http://localhost:4000/amigisho/mwambaye-kwicisha-bugufi/" rel="alternate" type="text/html" title="Mwambaye kwicisha bugufi" /><published>2017-05-10T02:01:28+02:00</published><updated>2017-05-10T02:01:28+02:00</updated><id>http://localhost:4000/amigisho/mwambaye-kwicisha-bugufi</id><content type="html" xml:base="http://localhost:4000/amigisho/mwambaye-kwicisha-bugufi/">&lt;h2 align=&quot;center&quot;&gt;KU WA KANE, 10 GICURASI&lt;/h2&gt;

&lt;p align=&quot;center&quot;&gt; MWAMBAYE KWICISHA BUGUFI &lt;/p&gt;

&lt;p&gt;Mu gihe cya kera Petero yabayemo, abantu bari barishyize mu nzego babarizwamo. Umuyobozi wabaga ari ku rwego rwo hejuru yabaga afite icyo uyu munsi twakwita “ubutware.” Ahabazengurutse habaga hacucitse abandi bantu bo ku rwego rwo hasi, kandi urwego rwabaga ari urwo hasi hanyuma y’izindi rwabaga ari urw’inkoreragahato. Kwicisha bugufi rero, yari inyifato ikwiriye uwo mu rwego rwo hasi yagombaga kugira imbere y’uwo mu rwego rwo hejuru. Ijambo ry’Ikigiriki rivuga kwicisha bugufi ririmo ubusobanuro bw‘ “uworoheje”, “udafite agaciro”, “umunyantege nke”, “n’umukene.” Rivuga abantu badafite urwego babarizwamo n’ububasha mu muryango w’abantu. Ahandi hantu hatari mu bayoboke b’idini ya Kiyuda n’iy’Abakristo, ijambo kwicisha bugufi ryahuzwaga n’abo bantu bo ku rwego rwo hasi, kandi igikorwa cyo kwicisha bugufi nticyari inyifato ihesheje ishema ab’umudendezo ku buryo bagombaga kuyigira byanze bikunze.&lt;/p&gt;

&lt;p&gt;Soma amagambo ari mu 1 Petero 5:5–7. Ukurikije igihe n’icyerekezo bari barimo, ni kintu ki kigaragara cyane ku birebana n’ibyo Petero yanditse hano?&lt;/p&gt;

&lt;p&gt;Muri Bibiliya, kwicisha bugufi bigaragarira mu wundi mucyo utandukanye n’uburyo kwagaragaraga mu gihe no mu muco w’abo mu gihe cya Petero.&lt;/p&gt;

&lt;p&gt;Petero yavuze amagambo ari mu gitabo cy’Imigani 3:34 (Isezerano rya Kera ryo mu Kigiriki), ayo magambo akaba na none yaravuzwe muri Yakobo 4:6. Mu Isezerano rya Kera, bimwe mu byo Imana yakoze mu Mateka ni ugucisha bugufi abakomeye n’abanyagitinyiro (Yesaya 13:11, 23:9, Yobu 40:11).&lt;/p&gt;

&lt;p&gt;Inyifato y’umuntu ikwiriye imbere y’Imana ni ukwicisha bugufi. “Nuko mwicishe bugufi muri munsi y’ukuboko gukomeye kw’Imana, kugira ngo ibashyire hejuru mu gihe gikwiriye.” (1 Petero5:6).&lt;/p&gt;

&lt;p&gt;Kwicisha bugufi, aho kugira ubwibone, ni byo bigomba kuranga imibanire y’Abakristo, bitari hagati yabo n’Imana gusa, ahubwo no hagati yabo ubwabo (1 Petero5:5).&lt;/p&gt;

&lt;p&gt;Abakristo ndetse n’abayobozi b’Abakristo bazi neza ko ari abanyabyaha bakijijwe n’ubuntu bw’Imana. Muri iki cyerekezo cy’ingenzi cyane rero, twese turangana kandi twese tugomba gucishwa  bugufi imbere y’umusaraba. Kandi uko kwicisha bugufi kugomba kugaragarira mu mibanire yacu n’abandi, by’umwihariko abo tuyobora. Nta gushidikanya buri muntu wese agomba guca bugufi imbere y’Imana, Umuremyi w’ijuru n’isi. Na none kandi birashoboka korohera umuntu kwicisha bugufi imbere y’abantu bo mu rwego rwo hejuru kuturusha, badufiteho ububasha, kandi baturusha kuba mu myanya “ikomeye” mu muryango w’abantu. Ikigeragezo nyacyo kiza iyo tugaragarije ukwicisha bugufi abari mu nzego zo hasi ugereranyije n’izo turimo, abatadufiteho ububasha. Uko ni ko kwicisha bugufi Petero avuga aha ngaha.&lt;/p&gt;

&lt;p class=&quot;ikibazo&quot;&gt;Mbese umusaraba n’icyo uhagarariye bivuze iki gishobora gutuma duhora twicisha bugufi?&lt;/p&gt;</content><author><name>Amigisho</name><email>amigisho@gmail.com</email></author><summary type="html">KU WA KANE, 10 GICURASI</summary></entry><entry><title type="html">Ubuyobozi bukorera abandi</title><link href="http://localhost:4000/amigisho/Ubuyobozi-bukorera-abandi/" rel="alternate" type="text/html" title="Ubuyobozi bukorera abandi" /><published>2017-05-09T02:01:28+02:00</published><updated>2017-05-09T02:01:28+02:00</updated><id>http://localhost:4000/amigisho/Ubuyobozi-bukorera-abandi</id><content type="html" xml:base="http://localhost:4000/amigisho/Ubuyobozi-bukorera-abandi/">&lt;h2 align=&quot;center&quot;&gt;KU WA GATATU, 9 GICURASI&lt;/h2&gt;

&lt;p align=&quot;center&quot;&gt; UBUYOBOZI BUKORERA ABANDI &lt;/p&gt;

&lt;p class=&quot;icyokwibukwa&quot;&gt;Soma amagambo ari mu 1 Petero 5:3 no muri Matayo 20:24–28. Mbese amahame akomeye agenga ubuyobozi bwa Gikristo aboneka muri aya masomo ni ayahe? &lt;/p&gt;

&lt;p&gt;Mu rurimi rw’Ikigiriki ijambo ry’imena dusanga mu 1 Petero 5:3 ni katakurieuontes. Iryo jambo na none riboneka muri Matayo 20:25 kandi risobanurwa ngo “gutegekana ubukana” cyangwa “gutegekesha igitugu”. Bityo, amabwiriza abayobozi bahabwa ari mu 1 Petero 5:3 agomba kuba yarasobanuwe ngo, “ntugategekeshe igitugu abo ushinzwe kuyobora” kandi asa n’ayo Yesu yavuze muri Matayo 20:25.&lt;/p&gt;

&lt;p&gt;Matayo 20:20–23 hatanga icyerekezo cy’imigani Yesu yavuze muri Matayo 20:24–28. Umubyeyi wa Yakobo na Yohana yasanze Yesu afite icyifuzo cy’uko, ubwo Yesu azimika ubwami bwe, umuhungu we umwe azicara iburyo bwe undi ibumoso.&lt;/p&gt;

&lt;p&gt;“Yesu yarabihanganiye ntiyacyaha ukwikunda bagaragaje bashaka  isumbwe kuri bagenzi babo. Yarebaga ibiri mu mitima yabo, amenya uko bamunambyeho. Urukundo rwabo ntirwari urukundo rusanzwe rwa kimuntu; nubwo rwari rwarandujwe n’isi binyuze muri abo bantu rwagaragariragamo, ahubwo rwakomokaga ku isoko y’urukundo rwe rukiza. Ntiyabacyashye, ahubwo yashatse kubahugura no kubatunganya.”-Ellen G. White,Uwifuzwa Ibihe Byose , p. 368.&lt;/p&gt;

&lt;p&gt;Yesu yasobanuye ko uwo mwanya w’icyubahiro utangwa na Se, atari We uwugaba. Ariko akomeza asobanura ko itandukaniro rikomeye riri hagati y’ubwami bwe n’ubw’amoko y’abanyamahanga, ari imiterere y’umuyobozi ukwiriye mu ngoma Ye. Abifuza kuyobora mu bwami bwa Yesu bagomba guhinduka abagaragu kuko abayobozi bo mu bwami bwa Yesu bagomba kumera nka We. “ Nk’uko Umwana w’umuntu ataje gukorerwa, ahubwo yaje gukorera abandi no gutangira ubugingo bwe kuba incungu ya benshi.””(Matayo 20:28). Bityo, Petero ararikira abayobozi b’itorero kugera kuri urwo rugero: kwitanga no kutikubiraho byagaragariye muri Yesu bigomba kugaragarira no muri bo.&lt;/p&gt;

&lt;p class=&quot;icyokwibukwa&quot;&gt;Soma amagambo ari mu rwandiko rw’Abafilipi 2:4–8. Ni mu buhe buryo ibyo Pawulo avuga hano bihuye n’ibyo Petero yanditse? Ikirushaho kuba ingenzi, ni mu buhe buryo dushobora gukora ibyo twahamagariwe gukora muri aya masomo?
&lt;/p&gt;</content><author><name>Amigisho</name><email>amigisho@gmail.com</email></author><summary type="html">KU WA GATATU, 9 GICURASI</summary></entry><entry><title type="html">Abakuru b’Itorero</title><link href="http://localhost:4000/amigisho/ABAKURU-B-ITORERO/" rel="alternate" type="text/html" title="Abakuru b'Itorero" /><published>2017-05-08T02:01:28+02:00</published><updated>2017-05-08T02:01:28+02:00</updated><id>http://localhost:4000/amigisho/ABAKURU-B%E2%80%99ITORERO</id><content type="html" xml:base="http://localhost:4000/amigisho/ABAKURU-B-ITORERO/">&lt;h2 align=&quot;center&quot;&gt;KU WA KABIRI, 8 GICURASI&lt;/h2&gt;

&lt;p align=&quot;center&quot;&gt; ABAKURU B’ITORERO &lt;/p&gt;

&lt;p class=&quot;icyokwibukwa&quot;&gt;Soma amagambo ari mu 1 Petero 5:1–4. Ni ubuhe buryo abayobozi bagomba kwita  ku nshingano mu itorero?  Mbese twahuza dute ayo mahame na buri wese muri twe, mu nshingano twaba dufite zose?&lt;/p&gt;

&lt;p&gt;Petero atangiza amabwiriza aha abakuru b’itorero agaragaza ko na we ari umukuru w’itorero mugenzi wabo. Na none azirikana ibintu bibiri bimureba: Yiboneye imibabaro ya Kristo, kandi yiringiye kuzagabana ikuzo rizahishurwa. Mu kuvuga ibyo, Petero agaragaza ikintu cya mbere kigomba kuboneka mu biranga umukuru w’itorero cyangwa umuyobozi: Umuyobozi agomba gusobanukirwa akamaro k’imibabaro Kristo yagize mu cyimbo cyacu n’uburyo bitanga ibyiringiro bikomeye kuri twe.&lt;/p&gt;

&lt;p&gt;Petero asanisha inshingano y’umukuru w’itorero n’iy’umwungeri wita ku mukumbi w’Imana. Kugereranya itorero n’intama kwe bivuze ko, kimwe n’intama, abizera na bo rimwe na rimwe bashobora kuyoba bakazimira. Bityo bari bakeneye umushumba wabayobora akabagarura mu itsinda no kubafasha gukorera hamwe na ryo mu bumwe. Umuyobozi na we agomba gukora nk’icyitegererezo cyiza cyo kwicisha bugufi cy’uburyo Umukristo agomba gukora.&lt;/p&gt;

&lt;p&gt;Ni uwuhe muburo tubona hano ubwirwa abashumba? Yeremiya 10:21, Ezekiyeli 34:8–10, Zekariya 11:17.&lt;/p&gt;

&lt;p&gt;Inshingano ikomeye y’ubuyobozi bwa Gikristo ni ugukorana n’abantu bo mu itorero bufite kwihangana nk’uko umushumba yihanganira intama. Abakuru b’itorero bagomba guhuriza hamwe umukumbi bafite ubugwaneza ngo baramye kandi basangire ubutumwa bwiza bwa Yesu hamwe n’abashaka kumumenya no kumenya agakiza kabonerwa muri We.&lt;/p&gt;

&lt;p&gt;Na none Petero avuga ko abakuru b’itorero bagomba kugira umwete wo kureba kure badashyizweho igitutu. Ntabwo bihora byoroheye abantu kugira ngo bagire ubushake bwo kwishyiraho umutwaro wo kuyobora itorero. Ibyo bikunze kubaho by’umwihariko hafi y’ibihe byo gutora inama ndanga. Kugira ngo itorero rikore neza, hari umubare wihariye w’inshingano ugomba kuzura. Hari impamvu nyinshi zituma abantu benshi bifata mu kwemera inshingano z’ubuyobozi. Zimwe muri izo nshingano zisaba gutanga igihe kinini, kandi abantu bakwiriye gukora izo nshingano nta gushidikanya baba bafite ibindi byinshi bakora. Abandi bakumva ko batiteguye neza bihagije ku buryo bakora iyo nshingano. Ariko icyo Petero avuga ni uko mu gihe tubisabwe, tugomba kugira ubushake bwo kwemera kuyobora niba bishoboka.&lt;/p&gt;</content><author><name>Amigisho</name><email>amigisho@gmail.com</email></author><summary type="html">KU WA KABIRI, 8 GICURASI</summary></entry><entry><title type="html">Abakuru b’Itorero mu Itorero rya Mbere</title><link href="http://localhost:4000/amigisho/Abakuru-b'itorero-mu-itorero-rya-mbere/" rel="alternate" type="text/html" title="Abakuru b'Itorero mu Itorero rya Mbere" /><published>2017-05-07T02:01:28+02:00</published><updated>2017-05-07T02:01:28+02:00</updated><id>http://localhost:4000/amigisho/Abakuru-b'itorero-mu-itorero-rya-mbere</id><content type="html" xml:base="http://localhost:4000/amigisho/Abakuru-b'itorero-mu-itorero-rya-mbere/">&lt;h2 align=&quot;center&quot;&gt; KU WA MBERE, 7 GICURASI&lt;/h2&gt;

&lt;p align=&quot;center&quot;&gt; ABAKURU B’ITORERO MU ITORERO RYA MBERE &lt;/p&gt;

&lt;p class=&quot;icyokwibukwa&quot;&gt;Soma amasomo akurikira: Ibyakozwe n’Intumwa 6:1–6, 14:23, 15:6, 1 Timoteyo 5:17, 1 Petero 5:2. Mbese aya masomo akubwira iki ku birebana n’ibibazo itorero rya mbere ryahuye na byo n’uruhare rw’ubuyobozi bwaryo? &lt;/p&gt;

&lt;p&gt;Itsinda ry’abantu benshi bahindutse abizera maze bakaza mu itorero ni umugisha ukomeye ukomoka ku Mana. Nyamara, nk’uko ibyo itorero rya mbere ryahuye na byo bibigaragaza, kwaguka mu buryo bwihuse bishobora guteza ibibazo.&lt;/p&gt;

&lt;p&gt;Urugero, Ibyakozwe n’Intumwa 1–5, havuga ibyo kuyoborwa na Mwuka Muziranenge no guhinduka Abakristo kwa benshi. Ibyakozwe n’Intumwa 6:1–6 hatwereka umusaruro wabivuyemo: iryo tsinda ryakomeje kwiyongera cyane birenga ubuyobozi bwaryo, nuko biba ngombwa ko bashyiraho inzego z’ubuyobozi kugira ngo babashe gukora neza inshingano z’itorero za buri munsi.&lt;/p&gt;

&lt;p&gt;Ikibazo cyatumye habaho izo ntege nke mu nzego z’ubuyobozi cyari icyo kwivovotera ivangura ryariho. Itsinda ry’abavugaga Ikigiriki ryivovoteraga ko abapfakazi babo birengagizwaga mu igerero ry’igaburo rya buri munsi. Ibyakurikiyeho ni uko, itsinda ry’abantu, abadiyakoni bahawe inshingano kugira ngo bashyigikire intumwa 12 mu gucunga neza umutungo w’itorero.&lt;/p&gt;

&lt;p&gt;Ni ukuri ko itorero rya mbere ryari riyobowe na Mwuka Muziranenge mu buryo budasanzwe. Ariko n’icyo gihe gushyiraho inzego z’ubuyobozi bw’itorero byabaye ngombwa. Itsinda rimwe ry’ingenzi ry’abayobozi b’itorero ku ikubitiro ryari iry’abakuru b’itorero, bashyirwaga kuri buri torero. Mu by’ukuri gushyiraho abakuru b’itorero bo kuyobora ayo matsinda mashyashya y’abari bahindutse Abakristo ni ikintu Pawulo na Barinaba bakoraga ubwo bajyaga ahantu hatandukanye aho abantu bari batarumva ibya Yesu (Ibyakozwe n’Intumwa 14:23).&lt;/p&gt;

&lt;p&gt;Abakuru b’itorero bahabwaga inshingano nyinshi mu itorero rya mbere rya Gikristo. Nk’abayobozi b’itorero ry’ibanze, bakoraga nk’abarimu bigishaga abahindutse vuba. Barabwirizaga, kandi bagombaga kumenya neza ko ibyangombwa byose bikenewe byakozwe kugira ngo abizera bagubwe neza. (Ibyakozwe n’Intumwa 15:6, 1 Timoteyo 5:17, 1 Petero 5:2).&lt;/p&gt;

&lt;p class=&quot;ikibazo&quot;&gt;Ni mu buhe buryo ushobora kwiga gukorana neza n’abayobozi bo mu itorero ryawe, nubwo mutahora mwumva ibintu byose kimwe? &lt;/p&gt;</content><author><name>Amigisho</name><email>amigisho@gmail.com</email></author><summary type="html">KU WA MBERE, 7 GICURASI</summary></entry><entry><title type="html">Ubuyobozi bukorera abandi</title><link href="http://localhost:4000/amigisho/Ubuyobozi-bukorera-abandi/" rel="alternate" type="text/html" title="Ubuyobozi bukorera abandi" /><published>2017-05-06T05:01:28+02:00</published><updated>2017-05-06T05:01:28+02:00</updated><id>http://localhost:4000/amigisho/Ubuyobozi-bukorera-abandi</id><content type="html" xml:base="http://localhost:4000/amigisho/Ubuyobozi-bukorera-abandi/">&lt;h2 align=&quot;center&quot;&gt; ICYIGISHO CYA 7&lt;/h2&gt;

&lt;p align=&quot;center&quot;&gt; UBUYOBOZI BUKORERA ABANDI &lt;/p&gt;

&lt;p align=&quot;center&quot;&gt;KU ISABATO NIMUGOROBA, 6 GICURASI, 2017&lt;/p&gt;

&lt;p&gt;AHO ICYIGISHO CY’IKI CYUMWERU GISHINGIYE: 1 Petero 5:1–10;
Ibyakozwe n’Intumwa 6:1–6; Yeremiya 10:21; Matayo 20:24–28; Imigani 3:34;
Ibyahishuwe 12:7–9.&lt;/p&gt;

&lt;p class=&quot;icyokwibukwa&quot;&gt;ICYO KWIBUKWA: “Muyikoreze amaganya yanyu yose, kuko yita kuri mwe.” (1 Petero 5:7).&lt;/p&gt;

&lt;p&gt;Ubushakashatsi burebana n’uburyo amatorero yaguka buhora bugaragaza uburyo ubuyobozi bukora neza ari ingenzi. Ubwo buyobozi bukomora imigambi yabwo ku Mana no mu Ijambo ryayo maze bugaha amahirwe buri wese uri mu itorero ngo akoreshe impano za Mwuka mu gusohoza inshingano twahawe mu butumwa bwiza.&lt;/p&gt;

&lt;p&gt;Ariko ubuyobozi bw’itorero bufite imbogamizi nyinshi cyane. Abakorerabushake batanga igihe cyabo kabone nubwo baba bafite byinshi bakora, bayobora amatorero mu buryo bukomeye.  Abizera bashobora “gufata icyemezo cyo gutora oya” bareka kuza iyo hari ikibaye badashobora gushyigikira. Ikindi kandi, umuyobozi w’Umukristo ukunda abo ayobora na none agomba kuba umuntu ufite iby’umwuka mu buryo bwimbitse. Kandi ntitugomba kwibagirwa ko Petero yandikira amatorero arimo atotezwa. Mu bihe nk’ibyo, umuyobozi w’itorero ubwe yari yugarijwe n’akaga.  None ni nde wundi wari witeguye gukora izo nshingano?&lt;/p&gt;

&lt;p&gt;Mu 1 Petero 5:1–10, Petero avuga iby’ubuyobozi bwa Gikristo ku rwego rw’itorero ry’ibanze. Muri aya masomo, yanditse ibirebana n’ibintu bimwe na bimwe bikomeye bidakenewe mu itorero ry’ibanze gusa, ahubwo bikenewe no mu bizera. Amagambo ye ni ingenzi kuri twe muri iki gihe nk’uko yari ingenzi muri icyo gihe cya kera.&lt;/p&gt;</content><author><name>Amigisho</name><email>amigisho@gmail.com</email></author><summary type="html">ICYIGISHO CYA 7</summary></entry><entry><title type="html">Gahunda yo kugarura icya cumi n’amaturo</title><link href="http://localhost:4000/amigisho/Gahunda-yo-kugarura-icya-cumi-n'amaturo/" rel="alternate" type="text/html" title="Gahunda yo kugarura icya cumi n'amaturo" /><published>2017-05-06T02:01:28+02:00</published><updated>2017-05-06T02:01:28+02:00</updated><id>http://localhost:4000/amigisho/Gahunda-yo-kugarura-icya-cumi-n'amaturo</id><content type="html" xml:base="http://localhost:4000/amigisho/Gahunda-yo-kugarura-icya-cumi-n'amaturo/">&lt;h2 align=&quot;center&quot;&gt; ISABATO YA 18&lt;/h2&gt;

&lt;p align=&quot;center&quot;&gt; GAHUNDA YO KUGARURA ICYA CUMI N’AMATURO &lt;/p&gt;

&lt;p&gt;Malaki 3:8: “Mbese umuntu yakwima Imana ibyayo? Ariko mwebwe mwarabinyimye. Nyamara murabaza muti ‘Twakwimye iki?’ Mwanyimye imigabane ya kimwe mu icumi n’amaturo.” Ikirego cyayo ni uko bayibye icya cumi n’amaturo. Hari ibitagenda neza mu itorero ryacu ku birebana no kugarura icya cumi n’amaturo.  Icya cumi ni 10 ku ijana by’ibyo twinjije.  Nta janisha rirebana n’amaturo tugomba gutura riri muri Bibiliya. Abizera bake gusa ni bo batanga amaturo abavuye ku mutima ugereranyije n’abagarura icya cumi, kandi umubumbe w’amaturo uhora ari muto ugereranyije n’uw’icya cumi. Tugomba kumva ko « twasohoje gukiranuka kose» tumaze kugarurira Imana icya cumi. Tujya tunanirwa kuzirikana ko mu icungamutungo ry’Imana, iyo twamaze kugarura icya cumi, tuba tutaratanga. Iyo dutuye amaturo tubikuye ku mutima, niho tuba dutangiye gutanga. Gutura amaturo tubikuye ku mutima ni iby’agaciro kimwe no kugarura icya cumi. Mu by’ukuri gutanga amaturo tubikuye ku mutima ni byo bigaragaza urukundo dukunda Imana. Amaturo atangwa ku bwo kunyurwa bitewe n’uburyo Imana yaduhaye umugisha. Tugena umubare w’amaturo dushaka gutanga tujanishije! Purusa z’ibyo twinjiza dutanga nk’amaturo ni ikigaragaza ubuntu dutangana.  Mu mwaka wa 2014 hatanzwe purusa ku isi yose.  Mbese muri uyu mwaka bizagenda bite?&lt;/p&gt;

&lt;p class=&quot;icyokwibukwa&quot;&gt;ICYO DUHAMAGARIRWA: Mu gihe tugarura icya cumi n’amaturo uyu munsi, nimureke twibuke ko icya cumi ari igipimo cy’uburyo turi indahemuka ku Mana, naho amaturo akagaragaza uburyo tunyurwa.&lt;/p&gt;

&lt;p&gt;DUSENGE:&lt;/p&gt;</content><author><name>Amigisho</name><email>amigisho@gmail.com</email></author><summary type="html">ISABATO YA 18</summary></entry><entry><title type="html">Ibindi byo kwigwa no Kuzirikanwa</title><link href="http://localhost:4000/amigisho/Ibindi-byo-kwigwa-no-kuzirikanwa/" rel="alternate" type="text/html" title="Ibindi byo kwigwa no Kuzirikanwa" /><published>2017-05-05T02:01:28+02:00</published><updated>2017-05-05T02:01:28+02:00</updated><id>http://localhost:4000/amigisho/Ibindi-byo-kwigwa-no-kuzirikanwa</id><content type="html" xml:base="http://localhost:4000/amigisho/Ibindi-byo-kwigwa-no-kuzirikanwa/">&lt;h2 align=&quot;center&quot;&gt; KU WA GATANDATU, 5 GICURASI &lt;/h2&gt;

&lt;p class=&quot;icyokwibukwa&quot;&gt;
IBINDI BYO KWIGWA NO KUZIRIKANWA: Icyigisho cyo ku wa Mbere cyavugaga ibyo kubabazwa Abakristo bahuye na byo. Dore amagambo arambuye yakuwe mu rwandiko rwandikiwe umwami w’abami arebana n’uko Abakristo ba mbere bababajwe muri ibyo binyejana bya mbere: “ . . . uburyo nari narakoresheje ku bo bari bantungiye agatoki ko ari Abakristo ni ubu: Nabahase ibibazo ngo bambwire niba ari Abakristo; iyo babaga babyemeye narongeraga ngasubiramo icyo kibazo incuro ebyiri, nkabatera ubwoba nongeraho ko bahanishwa igihano cy’urupfu, iyo bakomezaga kubitsimbararaho nategekaga ko bicwa. Kubera ko uko imiterere y’imyizerere yabo yari kuba imeze kose, nagombaga kumva ko nibura nta gushidikanya ko kwigomeka, kutagonda ijosi bigomba guhanwa.

“Abahakanaga ko ari Abakristo cyangwa ko bigeze kuba bo, basubiragamo isengesho nasengaga imana nyinshi, bakaramya igishushanyo cyawe batamba ibitambo bya vino n’imibavu ihumura neza, icyo nategetse ko kizanwa ku bw’iyo mpamvu, hamwe n’izindi mana, barangiza bagatuka Kristo- muri byo bikaba bivugwa ko nta na kimwe Abakristo nyakuri bashobora guhatirwa gukora ngo bacyemere - ibyo natekereje ko bakwiriye kubibohorwaho. Abandi nabwirwaga n’abari bashinzwe iperereza babanzaga kwiyemerera ubwabo ko ari Abakristo, hanyuma bakabihakana; ni byo, babaga barigeze kugira iyo myemerere ariko bagera aho bakabireka, nko mu myaka itatu ishize, abandi imyaka myinshi na mike abandi hashize nk’imyaka makumyabiri n’itanu. Bose baramije igishushanyo cyawe n’ibishushanyo by’imana zindi kandi batuka Kristo.” Pliny Letters (London: William Heinemann, 1915), book 10:96 (vol. 2, pp. 401–403).&lt;/p&gt;

&lt;p class=&quot;ikibazo&quot;&gt;IBIBAZO:

2.	Mbese ikibazo cy’ingutu Abakristo bahuye na cyo ni ikihe, nk’uko bigaragarira mu rwandiko Plini yanditse twabonye haruguru? Mbese twabigereranya dute n’ibizabaho mu minsi y’imperuka, nk’uko bivugwa mu butumwa bwa malayika wa gatatu mu Byahishuwe 14:9–12? Ibyo se bitubwira iki ku birebana n’ibibazo bimwe byihishe mu ntambara ikomeye ubwayo?

3.	“Abubahiriza amategeko y'Imana bazaregwa ko ari bo bazaniye isi kurimbuka, kandi bafatwe nk'aho ari bo batumye ibyaremwe byangirika bikomeye, maze hakabaho impagarara, kwicana mu bantu bikaba byoretse isi.  Imbaraga y'umuburo uheruka izabyutsa uburakari bw'ababi bwake nk'umuriro; umujinya wabo uzahagurukirizwa abakiriye ubutumwa bwiza, maze Satani abonereho kubyutsa umwuka w'inzangano n'akarengane mu bantu.” Ellen G. White, Intambara Ikomeye, pp. 430, 431. None se nubwo tutazi igihe ibyo byose bizabera, ni mu buhe buryo dushobora guhora twiteguye guhangana n’ibizaturwanya kubera ukwizera kwacu, mu buryo ubwo ari bwo bwose uko kurwanywa gushobora kuzamo? Mbese urufunguzo rutuma twitegura ni uruhe?&lt;/p&gt;</content><author><name>Amigisho</name><email>amigisho@gmail.com</email></author><summary type="html">KU WA GATANDATU, 5 GICURASI</summary></entry><entry><title type="html">Ukwizera mu Bigeragezo</title><link href="http://localhost:4000/amigisho/Ukwizera-Mu-Bigeragezo/" rel="alternate" type="text/html" title="Ukwizera mu Bigeragezo" /><published>2017-05-04T02:01:28+02:00</published><updated>2017-05-04T02:01:28+02:00</updated><id>http://localhost:4000/amigisho/Ukwizera-Mu-Bigeragezo</id><content type="html" xml:base="http://localhost:4000/amigisho/Ukwizera-Mu-Bigeragezo/">&lt;h2 align=&quot;center&quot;&gt; KU WA GATANU, 4 GICURASI&lt;/h2&gt;

&lt;p align=&quot;center&quot;&gt; UKWIZERA MU BIGERAGEZO &lt;/p&gt;

&lt;p&gt;Nk’uko twabibonye, Petero yandikiraga abizera bari bari mu mibabaro bitewe no kwizera kwabo. Kandi nk’uko amateka ya Gikristo yabigaragaje, ibintu byagendaga birushaho kuba bibi, nibura by’igihe gito. Nta gushidikanya Abakristo bo muri iyo myaka babonye agahenge no gukomezwa mu byo Petero yanditse. Nta gushidikanya, abenshi ni ko bameze muri iki gihe.&lt;/p&gt;

&lt;p&gt;Mbese ni ukubera iki imibabaro igomba kubaho? Ni koko icyo, ni ikibazo cya kera cyane. Igitabo cya Yobu, kimwe mu bitabo bya Bibiliya byabanjirije ibindi kwandikwa, gifite insanganyamatsiko y’imibabaro nk’insanganyamatsiko nyamukuru. Mu by’ukuri, niba hari undi umuntu (uretse Yesu) waba yarababajwe bidatewe n’uko ari «umwicanyi, umujura, umugizi wa nabi cyangwa kuba kazitereyemo »(1 Petero 4:15) ni Yobu. Ubundi, n’Imana yavuze ibya Yobu iti : «Mbese witegereje umugaragu wanjye Yobu yuko ari nta wuhwanye na we mu isi, ko ari umukiranutsi utunganye, wubaha Imana kandi akirinda ibibi?» (Yobu 1:8). Ariko kandi, reba ibyo Yobu yihanganiye, atari uko yari mubi, ahubwo ari uko yari mwiza!&lt;/p&gt;

&lt;p class=&quot;ikibazo&quot;&gt;Mbese ni mu buhe buryo aya masomo adufasha gusubiza ikibazo cy’aho imibabaro yakomotse? 1Petero5:8,  Ibyahishuwe 12:9,  Ibyahishuwe 2:10.&lt;/p&gt;

&lt;p&gt;Igisubizo kigufi ni uko tubabazwa kubera ko turi mu ntambara ikomeye rwagati iri hagati ya Kristo na Satani. Iyi ntabwo ari imvugo ngereranyo yoroheje, ishusho y’icyiza n’ikibi yoroheje muri kamere zacu. Hariho Satani nyawe na Yesu nyawe barwana intambara nyayo ku bw’abantu.&lt;/p&gt;

&lt;p class=&quot;icyokwibukwa&quot;&gt;Soma amagambo ari mu 1 Petero 4:19.&lt;/p&gt;
&lt;p class=&quot;ikibazo&quot;&gt;Mbese ni mu buhe buryo ibyo Petero yanditse aha ngaha bishobora kudufasha mu byo tugundagurana na byo byose ubu?&lt;/p&gt;

&lt;p&gt;Iyo tubabazwa, by’umwihariko iyo iyo mibabaro idatewe n’ingaruka z’uko turi abagizi ba nabi, tubaza mu buryo busanzwe ikibazo Yobu yabajije incuro nyinshi tuti: Ni ukubera iki? Kandi nk’uko ariko bikunze kuba, nta gisubizo tubona. Nk’uko Petero abivuga, icyo dushobora gukora gusa, no mu gihe turi mu mibabaro rwagati, ni ukwegurira Imana imitima yacu, tukayiringira, “Nuko rero, abababazwa nk’uko Imana ibishaka, nibabitse uwo Muremyi wo kwizerwa ubugingo bwabo, bagumye bakore neza.” (1 Petero 4:19).&lt;/p&gt;

&lt;p class=&quot;ikibazo&quot;&gt;Ni ukubera iki kumenya imico y’Imana uyimenyeye ubwawe, kumenya kugira neza kwayo n’urukundo igukunda by’umwihariko, ari ikintu gikomeye Umukristo agomba kugira, by’umwihariko abarimo bababazwa? Ni mu buhe buryo twese twakwiga kurushaho kumenya Imana n’urukundo rwayo? &lt;/p&gt;</content><author><name>Amigisho</name><email>amigisho@gmail.com</email></author><summary type="html">KU WA GATANU, 4 GICURASI</summary></entry><entry><title type="html">Urubanza n’Ubwoko bw’Imina</title><link href="http://localhost:4000/amigisho/URUBANZA-N-UBWOKO-BW'IMANA/" rel="alternate" type="text/html" title="Urubanza n'Ubwoko bw'Imina" /><published>2017-05-03T02:01:28+02:00</published><updated>2017-05-03T02:01:28+02:00</updated><id>http://localhost:4000/amigisho/URUBANZA-N%E2%80%99UBWOKO-BW'IMANA</id><content type="html" xml:base="http://localhost:4000/amigisho/URUBANZA-N-UBWOKO-BW'IMANA/">&lt;h2 align=&quot;center&quot;&gt; KU WA KANE 3 GICURASI&lt;/h2&gt;

&lt;p align=&quot;center&quot;&gt; URUBANZA N’UBWOKO BW’IMANA&lt;/p&gt;

&lt;p class=&quot;icyokwibukwa&quot;&gt;Gereranya amagambo ari mu 1 Petero 4:17–19 n’ari muri Yesaya 10:11, 12 no muri Malaki 3:1–6.  Mbese ibyo bavuga bahuriyeho ni ibihe? &lt;/p&gt;

&lt;p&gt;Muri aya masomo yose, iby’urubanza bigaragazwa nk’ibitangirira mu bwoko bw’Imana. Petero anahuza imibabaro y’abasoma ibyo yanditse n’urubanza rw’Imana. Ku bwe, imibabaro abasoma ibyo yanditse b’Abakristo banyuramo ntibigomba kuba ari ibindi bitari urubanza rw’Imana, rutangirira ku bo mu nzu y’Imana. “Nuko rero, abababazwa nk’uko Imana ibishaka, nibabitse uwo Muremyi wo kwizerwa ubugingo bwabo, bagumye bakore neza” (1 Petero 4:19).&lt;/p&gt;

&lt;p&gt;Soma amagambo ari muri Luka 18:1–8. Mbese ibyo bidufasha bite gusobanukirwa iby’urubanza rw’Imana?&lt;/p&gt;

&lt;p&gt;Mu gihe cya Bibiliya, urubanza rwahoze ari ikintu cyifuzwa cyane. Ishusho y’umupfakazi w’umukene tubona muri Luka 18:1–8 ikubiyemo uburyo urubanza rufatwa mu buryo bwagutse. Uwo mupfakazi yari azi neza ko azatsinda urubanza rwe gusa n’aramuka abonye umucamanza wakira urubanza rwe. Amafaranga yari afite ntiyari ahagije ndetse no kuba yari umupfakazi ntibyatumaga ikibazo cye cyumvikana, ariko amaherezo yaje kwemeza umucamanza kumva ikibazo cye no kumuha ibyo yari akwiriye guhabwa. Nk’uko Yesu abivuga, “Niba bimeze bityo se, Imana yo ntizarengera intore zayo ziyitakira ku manywa na nijoro?” (Luka 18:7). Icyaha cyazanye ikibi mu isi, kandi abantu b’Imana bamaze igihe kinini cyane bategereje ko Imana yongera igatunganya ibintu.&lt;/p&gt;

&lt;p&gt;“Mwami, ni nde utazakubaha cyangwa ngo ye guhimbaza izina ryawe, ko ari wowe wenyine wera? Amahanga yose azaza akwikubita imbere akuramye, kuko imirimo yawe yo gukiranuka igaragajwe” (Ibyahishuwe 15:4).&lt;/p&gt;

&lt;p class=&quot;ikibazo&quot;&gt;Tekereza ibibi byose byabaye muri iyi si, kandi bikaba bigikomeje kubaho, ntawe ubihana.  None se ni ukubera iki ijambo, n’urubanza rw’Imana rutabera, ari ingenzi cyane kuri twe nk’Abakristo? Mbese ni ukubera iki ijambo ubutabera n’urubanza rw’Imana rutabogama, ari ingenzi cyane kuri twe nk’Abakristo? Mbese ibyiringiro ukura mu isezerano ry’uko abantu bazarenganurwa ni ibihe?&lt;/p&gt;</content><author><name>Amigisho</name><email>amigisho@gmail.com</email></author><summary type="html">KU WA KANE 3 GICURASI</summary></entry><entry><title type="html">Ikigeragezo Gikaze</title><link href="http://localhost:4000/amigisho/IKIGERAGEZO-GIKAZE/" rel="alternate" type="text/html" title="Ikigeragezo Gikaze" /><published>2017-05-02T02:01:28+02:00</published><updated>2017-05-02T02:01:28+02:00</updated><id>http://localhost:4000/amigisho/IKIGERAGEZO-GIKAZE</id><content type="html" xml:base="http://localhost:4000/amigisho/IKIGERAGEZO-GIKAZE/">&lt;h2 align=&quot;center&quot;&gt; KU WA GATATU, 2 GICURASI&lt;/h2&gt;

&lt;p align=&quot;center&quot;&gt; IKIGERAGEZO GIKAZE &lt;/p&gt;

&lt;p class=&quot;icyokwibukwa&quot;&gt;Soma amagambo ari mu 1 Petero 4:12–14. Ni ukubera iki Petero avuga ko batagomba gutangazwa n’imibabaro bahura nayo? Soma n’amagambo ari mu 2 Timoteyo 3:12, Yohana 15:18.&lt;/p&gt;

&lt;p&gt;Petero asobanura neza ko kurenganyirizwa ko uri Umukristo ari ugufatanya imibabaro na Kristo. Si ikintu tudakwiriye kwitega. Ahubwo, nk’uko Pawulo yabyanditse: “Icyakora n’ubundi abashaka kujya bubaha Imana bose bari muri Kristo Yesu, bazarenganywa” (2 Timoteyo 3:12).&lt;/p&gt;

&lt;p&gt;Yesu ubwe yaburiye abayoboke be ibijyanye n’ibyo bazahura na byo ati: “Ubwo ni bwo bazabagambanira ngo mubabazwe, ndetse bazabica, muzangwa n’amahanga yose abahora izina ryanjye. Ni bwo benshi bazasubira inyuma, bazagambanirana bangane” (Matayo 24:9, 10).&lt;/p&gt;

&lt;p&gt;Nk’uko Ellen G. White abivuga: “Uko ni ko bizagendekera abantu bose bazabaho bubaha Imana muri Kristo Yesu. Akarengane no gukozwa isoni bitegereje abantu bose buzuye Umwuka wa Kristo. Imiterere y’akarengane igenda ihindagurika ijyana n’igihe, ariko Umwuka ukayobora ni umwe ni uwicishije intore z’Imana uhereye igihe cya Abeli” Ibyakozwe n’Intumwa, p. 354.&lt;/p&gt;

&lt;p&gt;Soma amagambo ari mu gitabo cy’Ibyahishuwe 12:17.  Ni iki havuga ku birebana n’ukuri ko gutotezwa kw’Abakristo mu minsi y’imperuka?&lt;/p&gt;

&lt;p&gt;Nta gushidikanya, ku Mukristo w’Intahemuka, gutotezwa gushobora kumubera ikintu gihoraho, ari na cyo Petero avuga ahangaha aburira abasoma ibyo yanditse birebana “ n’ikome ry’ibigeragezo” bari bahanganye na byo.&lt;/p&gt;

&lt;p&gt;Umuriro wari imvugo ngereranyo nziza. Umuriro ushobora gukongora, ariko na none ushobora kweza imyanda yose. Biterwa n’ikiri kunyura muri uwo muriro. Amazu atwikwa n’umuriro; umuringa n’izahabu bitunganywa na wo. Nubwo nta muntu ugomba kwikururira akarengane abigambiriye, Imana ishobora kukavanamo ibyiza. Bityo rero, Petero abwira abasoma ibyo yanditse (ndetse na twe) ati: Ni byo akarengane ni kabi, ariko ntibibace intege nk’aho ari ikintu cy’inzaduka. Mukomeze mujye mbere mu kwizera.&lt;/p&gt;

&lt;p class=&quot;ikibazo&quot;&gt;Mbese twakora iki ngo dushyigikire, dukomeze, ndetse dufashe abababazwa ku bwo kwizera kwabo?&lt;/p&gt;</content><author><name>Amigisho</name><email>amigisho@gmail.com</email></author><summary type="html">KU WA GATATU, 2 GICURASI</summary></entry></feed>