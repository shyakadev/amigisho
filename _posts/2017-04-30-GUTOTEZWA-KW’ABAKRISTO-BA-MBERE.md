---
layout: post
title: "Gutotezwa kw'Abakristo ba mbere"
date: 2017-04-30 02:01:28
categories: Mbere
description: Mu binyejana bike bya mbere, kuba Umukristo byashoboraga guteza umuntu akaga ndetse harimo n’urupfu, ukicwa urw’agashinyaguro. Urwandiko umwami w’abami Trajan w’Umunyaroma yandikiwe rugaragaza uburyo umutekano w’Abakristo wari ingume.
---

<h2 align="center"> KU WA MBERE, 30 MATA</h2>

<p align="center"> GUTOTEZWA KW’ABAKRISTO BA MBERE </p>

<p class="icyokwibukwa">Soma amagambo ari mu 1 Petero 1:6, 5:10. Mbese Petero avuga iki, kandi ni mu buhe buryo abwira abasoma inzandiko ze bagomba kwitwara mu byo bahura na byo?</p>

________________________________________

________________________________________


Mu binyejana bike bya mbere, kuba Umukristo byashoboraga guteza umuntu akaga ndetse harimo n’urupfu, ukicwa urw’agashinyaguro. Urwandiko umwami w’abami Trajan w’Umunyaroma yandikiwe rugaragaza uburyo umutekano w’Abakristo wari ingume. Urwo rwandiko rwari rwoherejwe na Plini, wari guverineri w’intara ya Ponto na Bituniya (AD 111–113), izo ntara zombi zikaba zaravuzwe mu 1 Petero 1:1. 

Plini yari yandikiye Trajan amusaba inama y’icyo yakorera abantu baregwaga kuba Abakristo. Yasobanuye ko abakomezaga kuvuga ko ari Abakristo ntibave ku izima yabishe. Abandi bavugaga ko nubwo bigeze kuba Abakristo batakiri bo. Plini yabemereye guhamya ko ibyo bavuga ari ukuri abasaba gutambira ibitambo byoswa ibigirwamana bya Trajan n’ibindi bigirwamana no gutuka Yesu.

Kuramya umwami w’abami wariho byarakorwaga i Roma, nubwo ku mugabane w’iburasirazuba bw’ubwami bw’Abaroma aho urwandiko rwa 1Petero rwoherejwe, abami b’abami bemeraga kandi rimwe na rimwe bagashyigikira ko hubakwa ingoro zabo basengerwamo. Zimwe muri izo ngoro zabaga zifitiye abatambyi bihariye n’ibicaniro batambiragaho ibitambo. Ubwo Plini yafataga abo Bakristo ngo bagaragaze ko bayobotse ubwami bwe batamba ibitambo kandi baramya ibigirwamana by’umwami w’abami, yabaga akurikiza imigenzo ya kera yo muri Aziya Nto.

Habaye igihe kimwe mu kinyejana cya mbere aho Abakristo bahuye n’akaga gakomeye kubera ko ari Abakristo gusa. Ibyo byabayeho cyane cyane igihe umwami w’abami Nero (54–68 NK) yari ku ngoma, no ku ngoma ya Domisiyani (81–96 NK).

Nyamara, akarengane kavugwa mu 1 Petero kari umwihariko w’aho hantu.  Ingero zihariye Petero avuga ni nke muri uru rwandiko, ariko ahari zaba zirimo n’ibirego by’ibinyoma (1Petero 2:12) hamwe no guhohoterwa no kubasebya (1Petero3:9, 4:14).  Mu gihe ibigeragezo byari bikaze, ntibyasaga n’ibizavamo gufungwa kwa rusange cyangwa kwica nibura muri icyo gihe. Nubwo byari bimeze bityo, kubaho nk’Umukristo byashoboraga kugwa nabi abizera harimo n’ibintu bikomeye by’abantu bo mu kinyejana cya mbere cyose, bashoboraga no kubabazwa bazira ukwizera kwabo. Bityo Petero yavugaga ku kibazo gikomeye cyane ubwo yandikaga uru rwandiko rwe rubanza.
