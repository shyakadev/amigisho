---
layout: post
title: "Yesu mu Nyandiko za Petero"
date: 2017-05-13 17:00:28
categories: Isabato
description: Ubwe yikoreye ibyaha byacu mu mubiri we, abibambanwa ku giti;   kugira ngo dupfe ku byaha,   duhereko tubeho ku gukiranuka.  Imibyimba ye ni yo yabakijije
---

<h2 align="center">ICYIGISHO CYA 8</h2>

<p align="center"><b>YESU MU NYANDIKO ZA PETERO</b></p>

<p align="center">KU ISABATO NIMUGOROBA, 13 GICURASI</p>

AHO ICYIGISHO CY'IKI CYUMWERU GISHINGIYE: 1Petero 1:18, 19; Abakolosayi 1: 13, 14; Yesaya 53: 1- 12; Yohana 11: 25; Zaburi 18: 50; 2 Petero 1: 1.

<p class="icyokwibukwa"><b>ICYO KWIBUKWA:</b> “Ubwe yikoreye ibyaha byacu mu mubiri we, abibambanwa ku giti;   kugira ngo dupfe ku byaha,   duhereko tubeho ku gukiranuka.  Imibyimba ye ni yo yabakijije (1 Petero 2: 24).</p>
  
Nk'uko twize urwandiko rwa Petero, kugeza ubu bigomba gusobanuka ko Petero yari agendereye kubabwira Yesu, tutitaye ku byavugwaga, n'ibibazo byihariye yababwiraga.  Yesu yigaragazaga mu byo Petero yandikaga byose; ni umurunga w'izahabu urwo rwandiko ruboheshejwe.

Kuva ku nteruro ya mbere y'uru rwandiko, aho Petero avuga ko ari   “intumwa” “Yoherejwe ”  na  Yesu Kristo, kugeza ku murongo uheruka,  ubwo yandikaga ati: “Amahoro abe muri mwe mwese abari muri Kristo” (1 Petero 5: 14). Yesu ni urufunguzo rw'insanganyamatsiko ye. Kandi mu rwandiko rwe avuga iby'urupfu rwa Yesu nk'igitambo cyacu.  Avuga iby'umubabaro ukomeye Yesu yaciyemo kandi agakoresha  urugero rwa Yesu muri uwo mubabaro nk'icyitegererezo aduha.  Avuga iby'umuzuko wa Yesu n'icyo usobanuye kuri twe.  Ikigeretse kuri ibyo, avuga ibya Yesu nk'aho atari Mesiya gusa, “Christos, “ uwasizwe”,   ahubwo yamuvuze  nka Mesiya  wavuye mu ijuru.  Ni ukuvuga ko tubona ibihamya bindi bya kamere mvajuru ya Yesu mu rwandiko rwa mbere rwa Petero.  Ubwe yari Imana, yaje mu mubiri w'umuntu kandi wabayeho agapfa kugira ngo dushobore kugira ibyiringiro n'isezerano ry'Ubugingo buhoraho. 

Muri iki cyumweru tuzasubira mu rwandiko rwa 1 rwa Petero turebe neza icyo ruhishura kuri Yesu. 
