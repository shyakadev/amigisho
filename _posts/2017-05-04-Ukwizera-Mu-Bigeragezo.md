---
layout: post
title: "Ukwizera mu Bigeragezo"
date: 2017-05-04 00:01:28
categories: Gatanu
description: Nk’uko twabibonye, Petero yandikiraga abizera bari bari mu mibabaro bitewe no kwizera kwabo. Kandi nk’uko amateka ya Gikristo yabigaragaje, ibintu byagendaga birushaho kuba bibi, nibura by’igihe gito.
---

<h2 align="center"> KU WA GATANU, 4 GICURASI</h2>

<p align="center"> UKWIZERA MU BIGERAGEZO </p>

Nk’uko twabibonye, Petero yandikiraga abizera bari bari mu mibabaro bitewe no kwizera kwabo. Kandi nk’uko amateka ya Gikristo yabigaragaje, ibintu byagendaga birushaho kuba bibi, nibura by’igihe gito. Nta gushidikanya Abakristo bo muri iyo myaka babonye agahenge no gukomezwa mu byo Petero yanditse. Nta gushidikanya, abenshi ni ko bameze muri iki gihe.

Mbese ni ukubera iki imibabaro igomba kubaho? Ni koko icyo, ni ikibazo cya kera cyane. Igitabo cya Yobu, kimwe mu bitabo bya Bibiliya byabanjirije ibindi kwandikwa, gifite insanganyamatsiko y’imibabaro nk’insanganyamatsiko nyamukuru. Mu by’ukuri, niba hari undi umuntu (uretse Yesu) waba yarababajwe bidatewe n’uko ari «umwicanyi, umujura, umugizi wa nabi cyangwa kuba kazitereyemo »(1 Petero 4:15) ni Yobu. Ubundi, n’Imana yavuze ibya Yobu iti : «Mbese witegereje umugaragu wanjye Yobu yuko ari nta wuhwanye na we mu isi, ko ari umukiranutsi utunganye, wubaha Imana kandi akirinda ibibi?» (Yobu 1:8). Ariko kandi, reba ibyo Yobu yihanganiye, atari uko yari mubi, ahubwo ari uko yari mwiza!

 <p class="ikibazo">Mbese ni mu buhe buryo aya masomo adufasha gusubiza ikibazo cy’aho imibabaro yakomotse? 1Petero5:8,  Ibyahishuwe 12:9,  Ibyahishuwe 2:10.</p>


Igisubizo kigufi ni uko tubabazwa kubera ko turi mu ntambara ikomeye rwagati iri hagati ya Kristo na Satani. Iyi ntabwo ari imvugo ngereranyo yoroheje, ishusho y’icyiza n’ikibi yoroheje muri kamere zacu. Hariho Satani nyawe na Yesu nyawe barwana intambara nyayo ku bw’abantu.

<p class="icyokwibukwa">Soma amagambo ari mu 1 Petero 4:19.</p>  <p class="ikibazo">Mbese ni mu buhe buryo ibyo Petero yanditse aha ngaha bishobora kudufasha mu byo tugundagurana na byo byose ubu?</p>
	

Iyo tubabazwa, by’umwihariko iyo iyo mibabaro idatewe n’ingaruka z’uko turi abagizi ba nabi, tubaza mu buryo busanzwe ikibazo Yobu yabajije incuro nyinshi tuti: Ni ukubera iki? Kandi nk’uko ariko bikunze kuba, nta gisubizo tubona. Nk’uko Petero abivuga, icyo dushobora gukora gusa, no mu gihe turi mu mibabaro rwagati, ni ukwegurira Imana imitima yacu, tukayiringira, “Nuko rero, abababazwa nk’uko Imana ibishaka, nibabitse uwo Muremyi wo kwizerwa ubugingo bwabo, bagumye bakore neza.” (1 Petero 4:19).

<p class="ikibazo">Ni ukubera iki kumenya imico y’Imana uyimenyeye ubwawe, kumenya kugira neza kwayo n’urukundo igukunda by’umwihariko, ari ikintu gikomeye Umukristo agomba kugira, by’umwihariko abarimo bababazwa? Ni mu buhe buryo twese twakwiga kurushaho kumenya Imana n’urukundo rwayo? </p>

