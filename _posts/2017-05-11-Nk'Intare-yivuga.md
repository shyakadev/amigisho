---
layout: post
title: "Nk'Intare Yivuga"
date: 2017-05-11 00:01:28
categories: Gatanu
description: Igitabo cy’Ibyahishuwe kitubwira ko Abakristo bafite uruhare mu ntambara y’isi n’ijuru iri hagati y’imbaraga z’icyiza n’imbaraga z’ikibi. Mu gitabo cy’Ibyahishuwe, imbaraga z’icyiza ziyobowe na Yesu, we Jambo w’Imana,
---

<h2 align="center">KU WA GATANU, 11 GICURASI</h2>

<p align="center"> NK’INTARE YIVUGA </p>

Nk’uko twabibonye, Petero yanditse yamagana iby’itotezwa. Insanganyamatsiko y’intambara ikomeye ntiyari imvugo y’iyobokamana ry’amagambo gusa; ahubwo byari ibintu barimo kunyuramo ku buryo abenshi muri twe batarahura na byo, byibuze kuri ubu. 
	
<p class="icyokwibukwa">Soma amagambo ari mu 1 Petero 5:8–10 no mu gitabo cy’Ibyahishuwe 12:7–9.  Ni iki ayo masomo atwigisha ku birebana n’inkomoko y’icyaha n’umurimo wa Satani muri iyi si yacu?</p>


Igitabo cy’Ibyahishuwe kitubwira ko Abakristo bafite uruhare mu ntambara y’isi n’ijuru iri hagati y’imbaraga z’icyiza n’imbaraga z’ikibi. Mu gitabo cy’Ibyahishuwe, imbaraga z’icyiza ziyobowe na Yesu, we Jambo w’Imana, Umwami w’abami n’umutware w’abatware (Ibyahishuwe 19:13, 16). Imbaraga z’ikibi ziyobowe na sekibi, ari we Satani na none ugereranywa n’ikiyoka (Ibyahishuwe 12:7–9; 20:7, 8). Nubwo ibitangazamakuru by’ab’ isi ndetse na bimwe na bimwe by’Abakristo bihakana ukubaho kwa Satani, ikigaragara ni uko sekibi ari ikiremwa gifite imbaraga kidufitiye imigambi mibi gusa. Nyamara inkuru nziza ni uko ikibi kizakurwaho burundu ku iherezo ry’ibihe (Ibyahishuwe 20:9, 10).

Petero ntabwo apfobya akaga sekibi ahagarariye. Umubi ameze nk’intare yivuga ishaka uwo yaconcomera (1 Petero5:8). 

Petero abwira abasoma ibyo yanditse ko bashobora kubona imbaraga za sekibi mu mibabaro ubwabo bahura nayo. Ariko, iyo mibabaro izagira iherezo mu cyubahiro cy’iteka ryose (1 Petero5:10).
Ongera usome amagambo ari mu 1 Petero 5:10.  <p class="ikibazo">Ni iki Petero atubwira  ahangaha?</p>

Nubwo tutazi neza imiterere nyayo y’ibigeragezo bahuye na byo, icyo dushobora kubona ni ibyiringiro Petero agaragaza.  Ni koko sekibi ariho. Urugamba ruriho, kandi n’imibabaro yacu nayo iriho. Ariko “Imana y’ubuntu bwose” yatsinze umubi. Bityo rero, imibabaro twahura nayo yose, nidukomeza tukizera tukageza no kugupfa (Abaheburayo 11:13–16)—twiringiye insinzi dukesha Yesu.

Ni mu buhe buryo dushobora gukomeza ukwizera kwacu, tugakomeza kwihangana kugeza ku iherezo, tutitaye ku byo twahura na byo muri uru rugendo rwacu?
