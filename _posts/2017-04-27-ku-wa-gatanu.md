---
layout: post
title: "Ku wa Gatanu | URUKUNDO RUTWIKIRA BYOSE"
date: 2017-04-27 00:01:28
categories: Gatanu
description: No mu gihe cya Petero, Abakristo b’icyo gihe bahoraga biteze Yesu ugiye kugaruka vuba n’iherezo ry’iyi si 
---

<p class="umunsi">KU WA GATANU, 27 MATA</p>

<p align="center"> URUKUNDO RUTWIKIRA BYOSE </p>

No mu gihe cya Petero, Abakristo b’icyo gihe bahoraga biteze Yesu ugiye kugaruka vuba n’iherezo ry’iyi si. Ibyo tubizi bitewe n’uko mu 1Petero 4:7 yanditse agira ati: “Iherezo rya byose riri bugufi. Nuko mugire ubwenge mwirinda ibisindisha, mubone uko mugira umwete wo gusenga.”

Mu yandi magambo, mwitegure imperuka. Mu bundi buryo nyabwo cyane na none, “imperuka” nk’uko ireba buri wese muri twe, ntijya ijya kure y’umwanya muto nyuma yo gupfa. Duhumiriza amaso mu rupfu, maze ubundi, twamara imyaka ibihumbi, cyangwa iminsi mike gusa icyo tuzamenya gikurikiyeho ni ukugaruka kwa Yesu hamwe n’iherezo ry’iyi si.

Nk’uko Petero abivuga, kubera ko “iherezo rya byose” riri bugufi, Ni mu buhe buryo Abakristo bari bakwiriye kubaho? 1 Petero 4:7–11.

Icyiyongereye ku guha ibintu agaciro no kuba maso dusenga, Abakristo bagomba “gukundana urukundo rwinshi, kuko urukundo rutwikira ibyaha byinshi” (1 Petero 4:8).

Ibyo bisobanuye iki? Urukundo rutwikira icyaha rute? Urufunguzo ruboneka mu isomo Petero yifashishije ryo mu Migani 10:12, rigira riti: “Urwangano rubyutsa intonganya. Ariko urukundo rutwikira ibicumuro byose.” Iyo dukundanye, turushaho guhora twiteguye kubabarira abadukomerekeje cyangwa batugiriye nabi. Urukundo rwa Kristo rwamuteye kutubabarira. Aho urukundo rugwiriye, biroroha kubabarira no kwibagirwa udukosa duto, ndetse n’amakosa amwe akomeye. 
Nta gushidikanya ibyo Petero yavugaga ni byo na Yesu yavugaga ndetse na Pawulo. Bose bemeza ko amategeko uko yakabaye abasha kuvugwa mu ncamake yerekana inshingano yo gukundisha Imana umutima wacu wose no gukunda bagenzi bacu nk’uko twikunda (Matayo 22:34–39, Abaroma 13:8–10).

Petero na none yingingira Abakristo gucumbikira abashyitsi. Kugaruka kwa Yesu gushobora kuba hafi, ariko Abakristo ntibagomba kureka gusabana n’abandi ku bw’iyo mpamvu. Amaherezo ibyo Abakristo bavuga, bagomba no kubikora nk’abavuga Ijambo ry’Imana. Mu yandi magambo, ugukomera kw’igihe tugezemo kudusaba natwe kuba abantu bavuga ukuri kw’iby’umwuka mu mbaraga. 

“Urukundo rutwikira ibyaha byinshi cyane.” Ni nde wagucumuyeho? Ushobora kugaragaza ute urukundo rukenewe kugira ngo icyo cyaha gitwikirwe? Ni ukubera iki biri mu nyungu zawe kugenza utyo?
