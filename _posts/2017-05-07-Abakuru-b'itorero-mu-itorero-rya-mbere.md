---
layout: post
title: "Abakuru b'Itorero mu Itorero rya Mbere"
date: 2017-05-07 00:01:28
categories: mbere
description: Itsinda ry’abantu benshi bahindutse abizera maze bakaza mu itorero ni umugisha ukomeye ukomoka ku Mana. Nyamara, nk’uko ibyo itorero rya mbere ryahuye na byo bibigaragaza, kwaguka mu buryo bwihuse bishobora guteza ibibazo. 
---

<h2 align="center"> KU WA MBERE, 7 GICURASI</h2>

<p align="center"> ABAKURU B’ITORERO MU ITORERO RYA MBERE </p>


<p class="icyokwibukwa">Soma amasomo akurikira: Ibyakozwe n’Intumwa 6:1–6, 14:23, 15:6, 1 Timoteyo 5:17, 1 Petero 5:2. Mbese aya masomo akubwira iki ku birebana n’ibibazo itorero rya mbere ryahuye na byo n’uruhare rw’ubuyobozi bwaryo? </p>

Itsinda ry’abantu benshi bahindutse abizera maze bakaza mu itorero ni umugisha ukomeye ukomoka ku Mana. Nyamara, nk’uko ibyo itorero rya mbere ryahuye na byo bibigaragaza, kwaguka mu buryo bwihuse bishobora guteza ibibazo. 
 
Urugero, Ibyakozwe n’Intumwa 1–5, havuga ibyo kuyoborwa na Mwuka Muziranenge no guhinduka Abakristo kwa benshi. Ibyakozwe n’Intumwa 6:1–6 hatwereka umusaruro wabivuyemo: iryo tsinda ryakomeje kwiyongera cyane birenga ubuyobozi bwaryo, nuko biba ngombwa ko bashyiraho inzego z’ubuyobozi kugira ngo babashe gukora neza inshingano z’itorero za buri munsi. 

Ikibazo cyatumye habaho izo ntege nke mu nzego z’ubuyobozi cyari icyo kwivovotera ivangura ryariho. Itsinda ry’abavugaga Ikigiriki ryivovoteraga ko abapfakazi babo birengagizwaga mu igerero ry’igaburo rya buri munsi. Ibyakurikiyeho ni uko, itsinda ry’abantu, abadiyakoni bahawe inshingano kugira ngo bashyigikire intumwa 12 mu gucunga neza umutungo w’itorero.

Ni ukuri ko itorero rya mbere ryari riyobowe na Mwuka Muziranenge mu buryo budasanzwe. Ariko n’icyo gihe gushyiraho inzego z’ubuyobozi bw’itorero byabaye ngombwa. Itsinda rimwe ry’ingenzi ry’abayobozi b’itorero ku ikubitiro ryari iry’abakuru b’itorero, bashyirwaga kuri buri torero. Mu by’ukuri gushyiraho abakuru b’itorero bo kuyobora ayo matsinda mashyashya y’abari bahindutse Abakristo ni ikintu Pawulo na Barinaba bakoraga ubwo bajyaga ahantu hatandukanye aho abantu bari batarumva ibya Yesu (Ibyakozwe n’Intumwa 14:23).

Abakuru b’itorero bahabwaga inshingano nyinshi mu itorero rya mbere rya Gikristo. Nk’abayobozi b’itorero ry’ibanze, bakoraga nk’abarimu bigishaga abahindutse vuba. Barabwirizaga, kandi bagombaga kumenya neza ko ibyangombwa byose bikenewe byakozwe kugira ngo abizera bagubwe neza. (Ibyakozwe n’Intumwa 15:6, 1 Timoteyo 5:17, 1 Petero 5:2). 
	 
<p class="ikibazo">Ni mu buhe buryo ushobora kwiga gukorana neza n’abayobozi bo mu itorero ryawe, nubwo mutahora mwumva ibintu byose kimwe? </p>

