---
layout: post
title: "Kubabazwa kubwa Kristo"
date: 2017-04-29 02:01:28
categories: Isabato
description: Kandi ibyo ni byo mwahamagariwe, kuko na Kristo yabababarijwe akabasigira icyitegererezo, kugira ngo mugere ikirenge mu cye (1Petero 2:21). 
---

<h2 align="center"> ICYIGISHO CYA 6</h2>

<p align="center"> KUBABAZWA KUBWA KRISTO </p>

KU ISABATO NIMUGOROBA, 29 MATA

AHO ICYIGISHO CY’IKI CYUMWERU GISHINGIYE: 1Petero 1:6, 3:13–22, 2 Timoteyo 3:12, 1 Petero 4:12–14, Ibyahishuwe 12:17, 1 Petero 4:17–19.

<p class="icyokwibukwa">ICYO KWIBUKWA: “Kandi ibyo ni byo mwahamagariwe, kuko na Kristo yabababarijwe akabasigira icyitegererezo, kugira ngo mugere ikirenge mu cye”(1Petero 2:21).</p>

Amateka y’abahowe ukwizera kwabo  bo mu binyejana bya mbere by’Ubukristo arazwi cyane. Bibiliya ubwayo, by’umwihariko igitabo cy’Ibyakozwe n’Intumwa, ivuga mu ncamake ibyo itorero ryari rigiye kuzahura na byo. Ugutotezwa hamwe n’umubabaro bitera ni byo bigaragarira mu mibereho y’Abakristo Petero yandikira.

Mu gice cya mbere, Petero aravuga ati: “Ni cyo gituma mwishima, nubwo ahari mukwiriye kumara igihe gito mubabazwa n’ibibagerageza byinshi,  kugira ngo kwizera kwanyu kugaragare ko kurusha izahabu igiciro cyinshi (kandi izahabu nubwo ishira igeragereshwa umuriro), kandi kugira ngo kwizera kwanyu kugaragare ko ari uk’ukuri, amaherezo kuzabahesha ishimwe n’ubwiza n’icyubahiro ubwo Yesu Kristo azahishurwa.” (1Petero1:6, 7). Ibyo yasorejeho avuga mu rwandiko rwe na byo bivuga ku kintu kimwe: “Abahanuzi bahanuye iby’ako gakiza barondora n’iby’ubuntu mwari mugiye kuzahabwa babishimikiriye,” (1Petero 5:10).

Muri urwo rwandiko rugufi, hari amasomo atari munsi y’atatu yimbitse avuga ku mibabaro abasoma inzandiko ze bababarizwa Kristo (1Petero 2:18–25, 3:13–21, 4:12–19). Habayeho kubivuga muri make rero, imibabaro iterwa n’iyo nsanganyamatsiko ikomeye ivugwa mu 1 Petero ari na yo tugarukaho.
