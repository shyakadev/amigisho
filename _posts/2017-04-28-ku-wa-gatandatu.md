---
layout: post
title: "Ku wa Gatandatu"
date: 2017-04-28 00:01:28
categories: Kuwagatandatu
description: "Urukundo rwihangana kandi rugira neza ntirukabya kutagira ibanga ry’icyaha kitababariwe, cyangwa ngo rwamamaze ibibi abandi bakoze. Ibyanditswe byera byigisha mu buryo bweruye ko abayoba bakwiriye kwihanganirwa kandi bakitabwaho. Inzira ikwiriye niramuka ikurikijwe, bishobora gutuma wa mutima usa n’udashoboka ugarukira Kristo. Urukundo rwa Yesu rutwikira ibyaha byinshi. Ubuntu bwe ntibujya bwigera bwerekeza ku gushyira ku karubanda ibibi by’abandi, keretse bibaye ngombwa kandi ikiribuvemo ari cyiza”. Ellen G. White," 
---

<p class="umunsi">KU WA GATANDATU, 28 MATA</p>

<p align="center"> IBINDI BYO KWIGWA NO KUZIRIKANWA </p>

“Urukundo rwihangana kandi rugira neza ntirukabya kutagira ibanga ry’icyaha kitababariwe, cyangwa ngo rwamamaze ibibi abandi bakoze. Ibyanditswe byera byigisha mu buryo bweruye ko abayoba bakwiriye kwihanganirwa kandi bakitabwaho. Inzira ikwiriye niramuka ikurikijwe, bishobora gutuma wa mutima usa n’udashoboka ugarukira Kristo. Urukundo rwa Yesu rutwikira ibyaha byinshi. Ubuntu bwe ntibujya bwigera bwerekeza ku gushyira ku karubanda ibibi by’abandi, keretse bibaye ngombwa kandi ikiribuvemo ari cyiza”. —Ellen G. White, Counsels to Parents, Teachers, and Students, p. 267. Urugero, tekereza Yesu na wa mugore wari wafashwe asambana (Yohana 8:1–11). Duhora tubona icyo gitekerezo nk’icy’ubuntu bwa Kristo yagiriye umugore wacumuye, kandi ni byo koko. Ariko hari n’indi ngingo yimbitse. Mu guhangana n’abayobozi b’idini bari bamuzanye uwo mugore se, ni ukubera iki Yesu yanditse hasi” ibyaha byose bihishe mu mibereho yabo bwite” (Ellen G. White, Uwifuzwa Ibihe Byose, p.312) mu mukungugu, aho amagambo yashoboraga guhita asibangana? Ni ukubera iki atabareze ku mugaragaro, ngo abwire buri muntu wese ibyo yari azi birebana n’ibyaha bakoze, byanagombaga kuba bihwanye n’iby’uwo mugore cyangwa bikaba byari bibi bikabije kurusha ibye? Ahubwo, Yesu yaberetse ko yari azi uburyarya bwabo n’ibibi bakora, nyamara ntiyari agiye kubibwira abantu bose. Ahari ubwo bwari uburyo bwihariye Yesu yakoresheje kugira ngo yigarurire imitima y’abo bagabo, abereka ko azi imigambi yabo, akaba ashaka kubaha amahirwe yo gukizwa. Mbega isomo rifite imbaraga kuri twe mu gihe dukeneye gufasha abakoze ibyaha! 

<p class="umunsi">IBIBAZO:</p>

1.	Komeza utekereze ku kibazo cy’ubumwe mu buryo butandukanye no gukora bimwe. Haba hari aho dukeneye kugira ubumwe bwuzuye bw’intekerezo kugira ngo dukore nk’itorero? Niba ari byo se, ibyo dukeneye ni ibiki, kandi twagera ku gukorera hamwe dute? Ibihabanye n’ibyo se, ni hehe ubudasa mu mitekerereze butangiza ahubwo, mu by’ukuri bukaba ari ingirakamaro?

2. Mbese ibyo wahuye na byo birebana no “kubabarizwa mu mubiri” kugira ngo ureke icyaha ni ibiki? Ibyo bisobanuye iki? Mbese imbaraga z’Imana zikorera mu mibereho yacu kugira ngo duhinduke bisobanuye ko kutababarizwa mu mubiri kwacu bihita byikora kugira ngo dutsinde? Niba atari byo se, ni ukubera iki?

3.	Itegereze ahagukikije urebe ibyo ibisindisha byangije mu buzima bw’abantu benshi. Mbese twe nk’itorero twakora iki kugira ngo dufashe abandi kubona ingorane ziri muri ibyo biyobyabwenge? None se twakora iki ngo dufashe abakiri bato kugira ngo bamenye uburyo ryaba ari ikosa ribi kunywa ibishobora kubateza akaga kameze gatyo?

