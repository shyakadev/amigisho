---
layout: post
title: "Kubabazwa nurugero rwa Kristo"
date: 2017-05-01 00:01:28
categories: Kabiri
description: Na none yavuze ko Abakristo bagomba guhora biteguye gusobanurira umuntu wese ubabajije iby’iby’ibyiringiro bafite ariko bakabikorana ubugwaneza kandi batinya
---

<h2 align="center"> KU WA KABIRI, 1 GICURASI</h2>

<p align="center"> KUBABAZWA N’URUGERO RWA KRISTO </p>


<p class="icyokwibukwa">Soma amagambo ari mu 1 Petero 3:13–22. Mbese Abakristo bari bakwiriye kwitwara bate ku babarenganyiriza ukwizera kwabo? Mbese imibabaro ya Kristo n’iy’abizera bahura na yo bitewe no kwizera kwabo ihuriye he? </p>


Iyo Petero avuga ati: “Nubwo mwababazwa babahōra gukiranuka, mwaba muhiriwe” (1 Petero3:14). Nta kindi aba avuga kitari ugukomoza ku byo Yesu yavuze agira ati: “Hahirwa abarenganyirijwe gukiranuka, kuko ubwami bwo mu ijuru ari ubwabo.” (Matayo 5:10). Yarongeye avuga ko, Abakristo badakwiriye gutinya ababarenganya, ahubwo bakwiriye kubaha Kristo mu mitima yabo nk’Umwami wabo (1Petero 3:15). Aya magambo Yesu yayavuze yemeza, azabafasha abamare ubwoba mu mitima yabo baterwa n’ababarwanya. 

Na none yavuze ko Abakristo bagomba guhora biteguye gusobanurira umuntu wese ubabajije iby’iby’ibyiringiro bafite ariko bakabikorana ubugwaneza kandi batinya (gutinya hari ubwo bigira ubusobanuro bwo kubaha; soma amagambo ari mu 1 Petero 3:15, 16).

Petero ashimangira ko Abakristo badakwiriye guha abandi urwaho ngo babone impamvu zo kubarega. Imitimanama yabo igomba guhora itabacira urubanza (1Petero 3:16). Ibyo ni ingenzi cyane, kubera ko abarega Umukristo bazamwara bitewe n’imibereho itagira amakemwa y’uwo Mukristo uregwa.

Nta gushidikanya, nta byiratwa biri mu gukora nabi (1Petero 3:17). Kubabarizwa  gukora ibyiza, gukora ibikwiriye, ni byo bigaragaza itandukaniro rikomeye. “Ibyiza ni uko mwababazwa babahōra gukora ibyiza niba ari byo Imana ishaka, kuruta ko mwababazwa babahōra gukora ibibi” (1 Petero 3:17).

Petero yarongeye akoresha urugero rwa Yesu. Kristo ubwe yababarijwe gukiranuka kwe; ubutungane n’ubuziranenge by’imibereho ye byahoraga bikebura abamwangaga. Niba hari umuntu wababarijwe ko adakora ibibi ahubwo akora ibyiza, ni Yesu. 

Ariko na none kubabazwa kwe ni bwo buryo bwonyine bwatumye tubona agakiza. Yapfuye mu cyimbo cy’abanyabya (“umukiranutsi ababarizwa abakiranirwa 1 Petero 3:18), kugira ngo abamwizera bazahabwe isezerano ryo kubaho iteka ryose.
	
<p class="ikibazo">Mbese waba warigeze ubabazwa, bidatewe n’uko hari ikibi wakoze, ahubwo ari uko wakoze icyiza? Byakumereye bite kandi wigiye iki ku cyo kuba Umukristo no kugaragaza imico ya Kristo bisobanuye?</p>
