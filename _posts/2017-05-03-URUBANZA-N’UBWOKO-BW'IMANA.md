---
layout: post
title: "Urubanza n'Ubwoko bw'Imina"
date: 2017-05-03 00:01:28
categories: Kane
description: Muri aya masomo yose, iby’urubanza bigaragazwa nk’ibitangirira mu bwoko bw’Imana. Petero anahuza imibabaro y’abasoma ibyo yanditse n’urubanza rw’Imana. 
---

<h2 align="center"> KU WA KANE 3 GICURASI</h2>

<p align="center"> URUBANZA N’UBWOKO BW’IMANA</p>


<p class="icyokwibukwa">Gereranya amagambo ari mu 1 Petero 4:17–19 n’ari muri Yesaya 10:11, 12 no muri Malaki 3:1–6.  Mbese ibyo bavuga bahuriyeho ni ibihe? </p>

Muri aya masomo yose, iby’urubanza bigaragazwa nk’ibitangirira mu bwoko bw’Imana. Petero anahuza imibabaro y’abasoma ibyo yanditse n’urubanza rw’Imana. Ku bwe, imibabaro abasoma ibyo yanditse b’Abakristo banyuramo ntibigomba kuba ari ibindi bitari urubanza rw’Imana, rutangirira ku bo mu nzu y’Imana. “Nuko rero, abababazwa nk’uko Imana ibishaka, nibabitse uwo Muremyi wo kwizerwa ubugingo bwabo, bagumye bakore neza” (1 Petero 4:19).

Soma amagambo ari muri Luka 18:1–8. Mbese ibyo bidufasha bite gusobanukirwa iby’urubanza rw’Imana?

Mu gihe cya Bibiliya, urubanza rwahoze ari ikintu cyifuzwa cyane. Ishusho y’umupfakazi w’umukene tubona muri Luka 18:1–8 ikubiyemo uburyo urubanza rufatwa mu buryo bwagutse. Uwo mupfakazi yari azi neza ko azatsinda urubanza rwe gusa n’aramuka abonye umucamanza wakira urubanza rwe. Amafaranga yari afite ntiyari ahagije ndetse no kuba yari umupfakazi ntibyatumaga ikibazo cye cyumvikana, ariko amaherezo yaje kwemeza umucamanza kumva ikibazo cye no kumuha ibyo yari akwiriye guhabwa. Nk’uko Yesu abivuga, “Niba bimeze bityo se, Imana yo ntizarengera intore zayo ziyitakira ku manywa na nijoro?” (Luka 18:7). Icyaha cyazanye ikibi mu isi, kandi abantu b’Imana bamaze igihe kinini cyane bategereje ko Imana yongera igatunganya ibintu.  
	
“Mwami, ni nde utazakubaha cyangwa ngo ye guhimbaza izina ryawe, ko ari wowe wenyine wera? Amahanga yose azaza akwikubita imbere akuramye, kuko imirimo yawe yo gukiranuka igaragajwe” (Ibyahishuwe 15:4). 

<p class="ikibazo">Tekereza ibibi byose byabaye muri iyi si, kandi bikaba bigikomeje kubaho, ntawe ubihana.  None se ni ukubera iki ijambo, n’urubanza rw’Imana rutabera, ari ingenzi cyane kuri twe nk’Abakristo? Mbese ni ukubera iki ijambo ubutabera n’urubanza rw’Imana rutabogama, ari ingenzi cyane kuri twe nk’Abakristo? Mbese ibyiringiro ukura mu isezerano ry’uko abantu bazarenganurwa ni ibihe?</p>
