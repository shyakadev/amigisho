---
layout: post
title: "Ubuyobozi bukorera abandi"
date: 2017-05-06 03:01:28
categories: Isabato
description: Ubushakashatsi burebana n’uburyo amatorero yaguka buhora bugaragaza uburyo ubuyobozi bukora neza ari ingenzi. Ubwo buyobozi bukomora imigambi yabwo ku Mana no mu Ijambo ryayo maze bugaha amahirwe buri wese uri mu itorero ngo akoreshe impano za Mwuka mu gusohoza inshingano twahawe mu butumwa bwiza.
---

<h2 align="center"> ICYIGISHO CYA 7</h2>

<p align="center"> UBUYOBOZI BUKORERA ABANDI </p>

<p align="center">KU ISABATO NIMUGOROBA, 6 GICURASI, 2017</p>

AHO ICYIGISHO CY’IKI CYUMWERU GISHINGIYE: 1 Petero 5:1–10;
Ibyakozwe n’Intumwa 6:1–6; Yeremiya 10:21; Matayo 20:24–28; Imigani 3:34;
Ibyahishuwe 12:7–9.

<p class="icyokwibukwa">ICYO KWIBUKWA: “Muyikoreze amaganya yanyu yose, kuko yita kuri mwe.” (1 Petero 5:7).</p>

Ubushakashatsi burebana n’uburyo amatorero yaguka buhora bugaragaza uburyo ubuyobozi bukora neza ari ingenzi. Ubwo buyobozi bukomora imigambi yabwo ku Mana no mu Ijambo ryayo maze bugaha amahirwe buri wese uri mu itorero ngo akoreshe impano za Mwuka mu gusohoza inshingano twahawe mu butumwa bwiza.

Ariko ubuyobozi bw’itorero bufite imbogamizi nyinshi cyane. Abakorerabushake batanga igihe cyabo kabone nubwo baba bafite byinshi bakora, bayobora amatorero mu buryo bukomeye.  Abizera bashobora “gufata icyemezo cyo gutora oya” bareka kuza iyo hari ikibaye badashobora gushyigikira. Ikindi kandi, umuyobozi w’Umukristo ukunda abo ayobora na none agomba kuba umuntu ufite iby’umwuka mu buryo bwimbitse. Kandi ntitugomba kwibagirwa ko Petero yandikira amatorero arimo atotezwa. Mu bihe nk’ibyo, umuyobozi w’itorero ubwe yari yugarijwe n’akaga.  None ni nde wundi wari witeguye gukora izo nshingano? 
  
Mu 1 Petero 5:1–10, Petero avuga iby’ubuyobozi bwa Gikristo ku rwego rw’itorero ry’ibanze. Muri aya masomo, yanditse ibirebana n’ibintu bimwe na bimwe bikomeye bidakenewe mu itorero ry’ibanze gusa, ahubwo bikenewe no mu bizera. Amagambo ye ni ingenzi kuri twe muri iki gihe nk’uko yari ingenzi muri icyo gihe cya kera.
