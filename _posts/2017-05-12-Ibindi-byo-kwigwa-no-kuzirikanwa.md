---
layout: post
title: "Ibindi byo kwigwa no kuzirikanwa"
date: 2017-05-12 00:01:28
categories: Gatandatu
description: Urugero rukomeye Yesu yatanze rwo kuba umuyobozi ukorera abandi rugaragarira mu ifunguro rya nyuma yasangiye n’abigishwa be. Muri icyo gihe, Yesu yari azi uwo ari we mu buryo bwuzuye (Umwana w’Imana) kandi ko yari agiye gusubira kwa Se 
---


<b>IBINDI BYO KWIGWA NO KUZIRIKANWA:</b> Urugero rukomeye Yesu yatanze rwo kuba umuyobozi ukorera abandi rugaragarira mu ifunguro rya nyuma yasangiye n’abigishwa be. Muri icyo gihe, Yesu yari azi uwo ari we mu buryo bwuzuye (Umwana w’Imana) kandi ko yari agiye gusubira kwa Se (Yohana 13:1). Bamaze gufata ifunguro rya nijoro yogeje ibirenge by’abigishwa be.  Nuko aravuga ati: “Nuko rero, ubwo mbogeje ibirenge kandi ndi Shobuja n’Umwigisha, ni ko namwe mukwiriye kubyozanya. Mbahaye icyitegererezo, kugira ngo mukore nk’uko mbakoreye.” (Yohana 13:14, 15). Igihe cyose bozanyaga ibirenge ntibabaga basubiramo ibyo yakoze gusa, ahubwo banibutsanyaga ko kugira ngo umuntu abe umuyobozi mu bwami bwa Yesu, agomba kuba umugaragu w’abandi. Nta gushidikanya, igihe cyakurikiyeho mu mibereho yabo, by’umwihariko bamaze gusobanukirwa uwo Yesu yari we mu by’ukuri, abigishwa bibutse icyo gikorwa cyo kwicisha bugufi umutware wabo yakoze. Nta gushidikanya na none, ni cyo cyari mu ntekerezo za Petero ubwo yararikiraga abayobozi b’itorero kudategekesha igitugu abo bayoboye ahubwo ko “bakeneye ukwicisha bugufi”. 

“Mu kwemera kuba umuntu, Kristo yagaragaje kwicisha bugufi ari cyo cyatangaje abo mu ijuru. Igikorwa cyo kwemera kuba umuntu nticyari kuba ari ukwicisha bugufi iyo Yesu ataza kuba yari asanzwe afite ikuzo mbere y’uko aba umuntu. Tugomba kwagura imyumvire yacu tukamenya ko Kristo yambuye ikanzu ye ya cyami, ikamba rye rya cyami, ubutware bwe, maze ubumana bwe akabwambika kwicisha bugufi, kugira ngo asange umuntu aho ari, ngo azanire umuryango wa muntu imbaraga z’imico mbonera zituma baba abahungu n’abakobwa b’Imana. 	“Guca bugufi no kwicisha bugufi byarangaga imibereho ya Kristo bizagaragarira no mu mibereho n’imico ‘ y’abagenda nk’uko nawe yagendaga’”—Ellen G. White, Sons and Daughters of God, ( Abahungu n’Abakobwa b’Imana) p. 81.

<p class="ikibazo"><b>IBIBAZO: </b><br/> 

1.	Yesu yatangiye umurimo we ahanganye na sekibi. Atewe intege nke n’uko yari amaze iminsi 40 atarya atanywa, yashoboye gutsinda ibishuko by’umwanzi akoresheje ibyanditswe (Matayo 4:1–11; Mariko 1:12, 13; Luka 4:1–13).  Mbese ibyo bitubwiye iki ku birebana n’uburyo natwe, dushobora gutsinda umubi mu mibereho yacu?</p>

<p class="ikibazo">2.  Ni izihe ngero wabonye z’ibyagaragaye nko kwicisha bugufi nyakuri mu bandi?</p>

<p  class="ikibazo">3. Mu itsinda ryanyu, nimusubize iki kibazo: Wongeye ku byo Petero yigishije mu mirongo y’iki cyumweru, ni ibihe byiza biranga umuyobozi   w’Umukristo? Ni irihe tandukaniro bishobora kugira? </p>

<p class="ikibazo">4.None se wasubiza iki abavuga ko Satani atariho ahubwo ko ari ikimenyetso cy’ikibi kiboneka muri kamere muntu? </p>
