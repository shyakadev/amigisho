---
layout: post
title:  "Icyigisho cya 5 | Kubaho nkuko Imana ishaka"
date: 2017-04-22 00:01:28
categories: Isabato
description: Kuko amaso y’Uwiteka ari ku bakiranutsi, N’amatwi ye ari ku byo basaba.  Ariko igitsūre cy’Uwiteka kiri ku nkozi z’ibibi. (1 Petero 3:12).
---
 <p class="umunsi"> KU ISABATO NIMUGOROBA, 22 MATA IGICE CYA BIBILIYA:<button class="imirongo">IMIGANI 23</button></p>

AHO ICYIGISHO CY’IKI CYUMWERU GISHINGIYE: 1Petero 3:8–12; Abagalatiya 2:20; 1Petero 4:1, 2; Abaroma 6:1–11; 1Petero 4:3–11;
2 Samweli 11:4.


ICYO KWIBUKWA: “Kuko amaso y’Uwiteka ari ku bakiranutsi, N’amatwi ye ari ku byo basaba.  Ariko igitsūre cy’Uwiteka kiri ku nkozi z’ibibi.” (1 Petero 3:12). 

Abanditsi ba Bibiliya bari bazi neza iby’ubunyacyaha bwa muntu. Ese bari kubibuzwa n’iki? Isi yose irabigaragaza. Ikindi kandi na bo ubwabo bari biyiziho ubunyacyaha (1Timoteyo 1:15). Bari bazi uburyo ari bubi; n’ubundi se, reba icyo byasabye, umusaraba wa Yesu Kristo, kugira ngo ikibazo cy’icyaha gikemuke. Uko ni ko mu by’ukuri icyaha cyimbitse cyane n’uburyo aho wajya hose wahasanga icyaha.

Ariko na none bari bazi neza ububasha bwa Kristo bwo guhindura imibereho yacu akatugira bashya muri We. 

Muri iki cyumweru, Petero akomereza muri icyo cyerekezo. Yerekana imibereho mishya Abakristo bagirira muri Kristo igihe bamaze kumwiyegurira kandi bamaze no kubatizwa. Mu by’ukuri, habaho guhinduka gukomeye ku buryo n’abandi babimenya. Ntabwo Petero avuga ko buri gihe izo mpinduka zizahora zoroshye; ahubwo avuga ku gukenera kubabarizwa mu mubiri (1Petero4:1) kugira ngo tubone intsinzi twasezeraniwe. 

Petero akomeza insanganyamatsiko ivugwa hose muri Bibiliya ari yo y’urukundo rugaragarira mu mibereho y’abizera Yesu. Yanditse agira ati: “urukundo rutwikira ibyaha byinshi” (1Petero 4:8). Iyo dukunze, iyo tubabariye, tuba tugaragaza icyo Yesu yadukoreye kandi akidukorera na n’ubu. 
