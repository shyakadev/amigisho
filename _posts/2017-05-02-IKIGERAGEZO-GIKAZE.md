---
layout: post
title: "Ikigeragezo Gikaze"
date: 2017-05-02 00:01:28
categories: Gatatu
description: Petero asobanura neza ko kurenganyirizwa ko uri Umukristo ari ugufatanya imibabaro na Kristo. Si ikintu tudakwiriye kwitega.
---

<h2 align="center"> KU WA GATATU, 2 GICURASI</h2>

<p align="center"> IKIGERAGEZO GIKAZE </p>

<p class="icyokwibukwa">Soma amagambo ari mu 1 Petero 4:12–14. Ni ukubera iki Petero avuga ko batagomba gutangazwa n’imibabaro bahura nayo? Soma n’amagambo ari mu 2 Timoteyo 3:12, Yohana 15:18.</p>


Petero asobanura neza ko kurenganyirizwa ko uri Umukristo ari ugufatanya imibabaro na Kristo. Si ikintu tudakwiriye kwitega. Ahubwo, nk’uko Pawulo yabyanditse: “Icyakora n’ubundi abashaka kujya bubaha Imana bose bari muri Kristo Yesu, bazarenganywa” (2 Timoteyo 3:12).

Yesu ubwe yaburiye abayoboke be ibijyanye n’ibyo bazahura na byo ati: “Ubwo ni bwo bazabagambanira ngo mubabazwe, ndetse bazabica, muzangwa n’amahanga yose abahora izina ryanjye. Ni bwo benshi bazasubira inyuma, bazagambanirana bangane” (Matayo 24:9, 10).

Nk’uko Ellen G. White abivuga: “Uko ni ko bizagendekera abantu bose bazabaho bubaha Imana muri Kristo Yesu. Akarengane no gukozwa isoni bitegereje abantu bose buzuye Umwuka wa Kristo. Imiterere y’akarengane igenda ihindagurika ijyana n’igihe, ariko Umwuka ukayobora ni umwe ni uwicishije intore z’Imana uhereye igihe cya Abeli” Ibyakozwe n’Intumwa, p. 354.

Soma amagambo ari mu gitabo cy’Ibyahishuwe 12:17.  Ni iki havuga ku birebana n’ukuri ko gutotezwa kw’Abakristo mu minsi y’imperuka?
 

Nta gushidikanya, ku Mukristo w’Intahemuka, gutotezwa gushobora kumubera ikintu gihoraho, ari na cyo Petero avuga ahangaha aburira abasoma ibyo yanditse birebana “ n’ikome ry’ibigeragezo” bari bahanganye na byo.

Umuriro wari imvugo ngereranyo nziza. Umuriro ushobora gukongora, ariko na none ushobora kweza imyanda yose. Biterwa n’ikiri kunyura muri uwo muriro. Amazu atwikwa n’umuriro; umuringa n’izahabu bitunganywa na wo. Nubwo nta muntu ugomba kwikururira akarengane abigambiriye, Imana ishobora kukavanamo ibyiza. Bityo rero, Petero abwira abasoma ibyo yanditse (ndetse na twe) ati: Ni byo akarengane ni kabi, ariko ntibibace intege nk’aho ari ikintu cy’inzaduka. Mukomeze mujye mbere mu kwizera.

<p class="ikibazo">Mbese twakora iki ngo dushyigikire, dukomeze, ndetse dufashe abababazwa ku bwo kwizera kwabo?</p>
	

